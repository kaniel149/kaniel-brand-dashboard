# העוזר הראשון שלך - תסריט להקלטה

---

## שיעור 1 - למה אתה צריך עוזר AI

אוקיי, אז לפני שנתחיל, אני רוצה להראות לך משהו.

היום בבוקר, קמתי, הכנתי קפה, ותוך כדי שהילדים שלי אכלו ארוחת בוקר, קיבלתי פודקאסט חדשות מותאם אישית. לא הלכתי לשום אתר. לא פתחתי שום אפליקציה. עוזר AI שבניתי הכין לי את זה לבד. כל בוקר. אוטומטי.

אותו עוזר? גם אמר לי מה האימון שלי היום, מה לקנות בסופר לארוחת הערב, ומה המשימות הכי דחופות שמחכות לי בעסק.

כל זה? בלי שנגעתי בשום דבר.

ואני לא מתכנת. אני בן אדם שבנה עסק סולארי, שירת ביחידה מיוחדת, ועכשיו חי עם המשפחה שלי בקו פנגאן, תאילנד.

אם אני יכול, גם אתה יכול. ובחצי שעה הקרובה, אתה תבנה את העוזר הראשון שלך.

אז מה זה בכלל עוזר AI?

תחשוב על זה ככה. יש לך עובד. הוא זמין עשרים וארבע שעות. הוא לא מתלונן. הוא לא שוכח. הוא לא צריך חופשה. והוא טוב ב... בעצם כמעט בכל דבר שקשור למחשב.

כתיבה? מעולה. מחקר? מעולה. ניתוח נתונים? מעולה. ארגון? מעולה. תכנון ארוחות, אימונים, לוחות זמנים, סיכומי פגישות? מ. עו. לה.

והדבר הכי חשוב, הוא לא צריך ממך שום ידע טכני. אתה מדבר איתו. בעברית. במילים רגילות. והוא עושה.

עכשיו, יש הרבה כלי AI בחוץ. ChatGPT, Gemini, Copilot. אני בחרתי לעבוד עם Claude, של חברת Anthropic. ויש לזה סיבה.

Claude מבין הקשר טוב יותר. כשאתה נותן לו מידע על מי אתה, מה העסק שלך, מה המטרות שלך, הוא זוכר את זה ועובד אתך לאורך זמן. הוא לא סתם עונה על שאלות. הוא באמת עוזר.

וב-30 הדקות הקרובות, אני הולך ללמד אותך שלושה דברים. ראשית, איך להתקין את Claude על המחשב שלך. שנית, איך לדבר איתו נכון ככה שיתן לך תשובות מדויקות. ושלישית, איך לבנות את העוזר הראשון שלך. אחד שיחסוך לך לפחות שעה ביום.

בואו נתחיל.

---

## שיעור 2 - התקנת Claude על המחשב

אוקיי, שיעור שתיים. התקנה. זה לוקח חמש דקות. אין מה לפחד.

יש שתי דרכים להשתמש ב-Claude. הראשונה, דרך האתר, claude.ai, בדפדפן, בלי להתקין כלום. השנייה, דרך Claude Code, ישירות על המחשב שלך, דרך הטרמינל.

אנחנו הולכים להתקין את שתיהן. כי האתר טוב לשיחות מהירות, ו-Claude Code? זה שם שהקסם האמיתי קורה.

בואו נתחיל עם האתר.

נכנסים ל-claude.ai. לוחצים Sign Up. אפשר להירשם עם גוגל, עם אימייל, מה שנוח. עושים את זה עכשיו, אני מחכה.

מעולה. ברגע שנכנסת, אתה רואה את הצ'אט. זה Claude. אפשר לדבר איתו. תכתוב "היי, מה שלומך?" ותראה שהוא עונה. בעברית. מצוין.

הגרסה החינמית עובדת מעולה להתחלה. אם תרצה יותר הודעות ביום ומודל חזק יותר, יש Pro ב-20 דולר לחודש. אבל בינתיים? חינם מספיק.

עכשיו, Claude Code. וזה החלק שאולי נשמע מפחיד. טרמינל? שורת פקודה?

תירגע. אני הולך להראות לך בדיוק מה ללחוץ. צעד אחרי צעד.

למשתמשי Mac. שלב אחד, פותחים את Terminal. איפה זה? לוחצים Command פלוס Space, כותבים Terminal, לוחצים Enter. זהו, נפתח חלון שחור. אל תיבהל, זה בסדר.

שלב שתיים, מתקינים Node.js. זו תוכנה ש-Claude Code צריך כדי לרוץ. מעתיקים את הפקודה שמופיעה על המסך ומדביקים בטרמינל. לוחצים Enter. מחכים שיסיים. לוקח חצי דקה.

שלב שלוש, מתקינים את Claude Code עצמו. שוב, מעתיקים את הפקודה מהמסך. npm install minus g at anthropic slash claude code. Enter. מחכים. עוד חצי דקה.

שלב ארבע, כותבים claude ולוחצים Enter. בום. Claude Code רץ על המחשב שלך. הוא יבקש ממך להתחבר. לוחצים על הלינק, מאשרים, וזהו.

למשתמשי Windows. שלב אחד, פותחים PowerShell. לוחצים על כפתור Start, כותבים PowerShell, לוחצים Enter.

שלב שתיים, מתקינים Node.js. נכנסים לאתר nodejs.org, מורידים את הגרסה של Windows, מתקינים כמו כל תוכנה. Next, Next, Finish.

שלב שלוש, סוגרים את PowerShell ופותחים מחדש. ואז מדביקים את אותה פקודה. npm install minus g at anthropic slash claude code. Enter. מחכים.

שלב ארבע, כותבים claude. ומתחברים.

מעולה. אם הגעת לפה, יש לך את Claude על המחשב. ועכשיו מגיע החלק הכיפי.

---

## שיעור 3 - איך לדבר עם Claude ולקבל תשובות מדויקות

רוב האנשים משתמשים ב-AI כמו גוגל. שואלים שאלה, מקבלים תשובה, הולכים. וזה בזבוז של תשעים אחוז מהפוטנציאל.

Claude הוא לא מנוע חיפוש. הוא עוזר. וכמו כל עוזר טוב, ככל שהוא מכיר אותך יותר, ככה הוא עוזר יותר טוב.

אז בואו נלמד שני דברים. איך לשאול נכון, ואיך לתת ל-Claude להכיר אותך.

נתחיל עם לשאול נכון.

הנה הכלל הכי חשוב. תן הקשר.

דוגמה גרועה: "תכתוב לי מייל". זהו. סתם ככה. Claude לא יודע מי אתה, למי לכתוב, באיזה טון, על מה.

עכשיו דוגמה טובה: "אני בעל עסק קטן בתחום הייבוא. אני צריך לכתוב מייל לספק בסין שמאחר במשלוח. הטון צריך להיות מקצועי אבל נחרץ. המשלוח מאחר בשלושה שבועות."

תראה את ההבדל? בדוגמה הראשונה Claude מנחש. בשנייה, הוא יודע בדיוק מה אתה צריך.

הנה הנוסחה. כל פעם שאתה מבקש משהו מ-Claude, תן לו ארבעה דברים.

אחד, מי אתה. אני בעל עסק, אני מנהל צוות של, אני עצמאי ב.

שתיים, מה אתה צריך. אני צריך, תעזור לי עם, תכין לי.

שלוש, איך אתה רוצה את זה. בטון מקצועי, בעברית פשוטה, בפורמט רשימה.

וארבע, הקשר נוסף. הלקוח שלי הוא, התקציב הוא, הדדליין הוא.

ככל שתיתן יותר הקשר, התשובה תהיה יותר מדויקת. תמיד.

בואו ננסה. אני כותב ל-Claude: "אני בעל עסק קטן עם שלושה עובדים. אני מבזבז שעה ביום על לענות על אימיילים של לקוחות. רובם שואלים את אותן עשר שאלות. תעזור לי לבנות מסמך שאלות ותשובות שאני יכול לשלוח ללקוחות במקום לענות כל פעם מחדש."

תראה מה הוא מחזיר. מדהים, נכון? מסמך מסודר, מקצועי, מותאם לעסק שלך. עכשיו תעשה העתק הדבק, תתאים קצת, ויש לך מסמך שהיה לוקח לך שעתיים לכתוב. נעשה בשלושים שניות.

עכשיו, הטריק שאף אחד לא מלמד. CLAUDE.md.

זה קובץ טקסט פשוט שאתה שם על המחשב שלך. וכל פעם ש-Claude Code עולה, הוא קורא אותו. זה כמו קורות החיים שלך בשבילו. הוא יודע מי אתה, מה העסק שלך, מה המטרות שלך, מה אתה אוהב ומה לא.

בואו ניצור אחד עכשיו.

פותחים כל תוכנה לעריכת טקסט. Notes, Notepad, מה שיש. ושומרים קובץ בשם CLAUDE.md בתיקייה הראשית שלכם.

בפנים כותבים:

מי אני. השם שלך, העיסוק שלך, תיאור קצר של העסק.

מה חשוב לי. רושמים שניים שלושה דברים שחשובים לכם.

איך אני אוהב לקבל תשובות. בעברית פשוטה, עם דוגמאות מעשיות, בפורמט רשימה כשאפשר.

והמטרות שלי. מה אתם רוצים להשיג.

זהו. פשוט ככה. מלאתם? מעולה.

מעכשיו, כל פעם שתפתחו Claude Code בתיקייה הזו, הוא כבר יודע מי אתם. לא צריך להסביר שוב ושוב. הוא כבר מכיר אתכם.

וזה ההבדל בין להשתמש ב-AI לבין שיש לך עוזר אישי שמכיר אותך.

---

## שיעור 4 - בנה את העוזר הראשון שלך

אוקיי, הגענו לחלק הכי מגניב. עכשיו אנחנו בונים.

אני הולך להראות לך שלושה סוגי עוזרים. תבחר אחד, זה שהכי רלוונטי לך עכשיו, ונבנה אותו ביחד. בסוף השיעור הזה, יהיה לך עוזר AI שעובד.

שלוש האפשרויות. עוזר בוקר, שמכין לך סיכום חדשות ומשימות. עוזר כושר, שמתכנן לך אימונים ותזונה. ועוזר עסקי, שמנהל לך משימות וכותב לך מיילים.

תבחר. בחרת? יופי. אני אראה את כולם, ואתה תעקוב אחרי מה שבחרת.

נתחיל עם עוזר הבוקר.

פותחים את Claude Code, כותבים claude, ועכשיו מדברים איתו. ככה:

"אני רוצה שתהיה העוזר הבוקרי שלי. כל בוקר אני רוצה שתכין לי סיכום של חמש הכותרות הכי חשובות מישראל והעולם, מזג אוויר, רשימת שלוש המשימות הכי חשובות שלי להיום, ותזכורת לדבר אחד שאמרתי שאני רוצה לעשות השבוע. תציג את הכל בפורמט נקי וקצר. בעברית."

תראה מה הוא עשה. בום. סיכום חדשות, מזג אוויר, משימות. הכל מסודר, הכל בעברית.

עכשיו, הנה הטריק. אתה יכול לשמור את ההוראה הזו בתוך קובץ ה-CLAUDE.md שלך. פשוט מוסיפים סעיף של שגרת בוקר, וכותבים "כל בוקר כשאני אומר בוקר טוב, תכין לי סיכום חדשות, מזג אוויר, משימות, ותזכורת שבועית."

שמרתם? מעכשיו יש לכם עוזר בוקר.

עכשיו, עוזר כושר.

כותבים ל-Claude: "אני רוצה שתהיה המאמן האישי שלי. הנה המידע עליי." ואז נותנים לו גובה, משקל, מטרה, רמת ניסיון, ציוד זמין, וכמה זמן יש לכם לאימון. ובסוף מבקשים: "תבנה לי תוכנית אימונים לשבוע, ותגיד לי מה לאכול היום."

תראה. תוכנית אימונים מלאה. מותאמת אישית. עם סטים, חזרות, זמני מנוחה. ותפריט תזונה ליום.

מוסיפים את הפרטים ל-CLAUDE.md: גובה, משקל, מטרה, כמה פעמים בשבוע, ציוד, העדפות אוכל. וכותבים "כשאני אומר אימון, תן לי את האימון של היום. כשאני אומר מה לאכול, תן לי תפריט מותאם."

ועכשיו, העוזר העסקי. זה שחוסך הכי הרבה זמן.

כותבים ל-Claude: "אני רוצה שתהיה העוזר העסקי שלי." ונותנים לו את התחום של העסק, הגודל, מי הלקוחות, מה האתגר העיקרי. ואז מבקשים ממנו לעשות משהו ספציפי. תכתוב לי מייל מקצועי, תסכם לי פגישה, תארגן לי משימות לפי עדיפות, תנתח לי מכירות, תכין לי הצעת מחיר. תבחרו אחד.

תראה? מייל מקצועי. מותאם. בטון שלך. בעשר שניות.

מוסיפים ל-CLAUDE.md את פרטי העסק, וכותבים "כשאני אומר מייל, תעזור לי לכתוב מייל עסקי. כשאני אומר משימות, תסדר לי עדיפויות. כשאני אומר הצעת מחיר, תעזור לי לבנות אחת."

שמעתם? שלושה עוזרים. בחרתם אחד. בניתם אותו. זה עובד.

ועכשיו הנקודה הכי חשובה. תשתמשו בזה מחר בבוקר. לא עוד שבוע. מחר. תפתחו את Claude, תגידו "בוקר טוב" או "מה האימון שלי" או "תכתוב לי מייל", ותראו איך זה מרגיש.

כי הרגע שאתה מרגיש שחסכת עשרים דקות על משהו שהיה לוקח לך שעה? אתה מכור. ברמה הטובה.

---

## שיעור 5 - מפה לאן

אחרון. ואולי הכי חשוב.

בנית עוזר אחד. מעולה. אבל זה רק ההתחלה.

מה שעשינו עכשיו? זה כמו שהתקנת את הטלפון הראשון שלך ופתחת אפליקציה אחת. עכשיו תדמיין מה יקרה כשתוסיף עוד.

הנה מה שאפשר לבנות.

עוזרים אישיים. עוזר חדשות שמכין לך פודקאסט אישי כל בוקר. עוזר כושר לאימונים ותזונה. עוזר תזונה עם תפריט שבועי ורשימת קניות. עוזר למידה שמסכם לך ספרים ומאמרים. עוזר טיולים שמתכנן לך חופשות.

עוזרים עסקיים. עוזר מיילים שכותב ומסכם ומארגן. עוזר ניהול למשימות ועדיפויות. עוזר מכירות להצעות מחיר ו-follow ups. עוזר תוכן לפוסטים ורעיונות. עוזר לקוחות לשאלות ותשובות ושירות.

עוזרים משפחתיים. עוזר לוח שנה שמארגן את השבוע למשפחה. עוזר אירועים שמתכנן ימי הולדת. עוזר בית לניהול משק הבית.

כל עוזר שמוסיפים? עוד שלושים עד שישים דקות שחוסכים ביום. שלושה עוזרים? יש לך שעתיים חזרה. חמישה? יש לך חצי יום.

ואתה לא עובד יותר קשה. אתה עובד חכם יותר. כי יש מישהו שעושה את הדברים שאתה לא חייב לעשות בעצמך.

תשמע, אני יודע מה עוברים לך בראש עכשיו. "וואלה, זה עובד. למה לא התחלתי קודם?"

ואתה צודק. רוב האנשים עוד ישבו על הגדר עוד שנה. אתה? כבר התחלת. כבר בנית. כבר חסכת זמן.

אני קניאל. בניתי את כל החיים שלי מחדש סביב עוזרי AI. מקו פנגאן, עם אשתי ושלושת הילדים שלי. ואם אני, אחרי ארבע מאות יום מילואים, אחרי שאיבדתי את אחי, אחרי שהעסק שלי היה במצב הישרדות, אם אני הצלחתי לבנות את זה? אתה בטוח יכול.

הצעד הבא? תשתמש בעוזר שבנית. מחר בבוקר. ותראה מה קורה.

ואם אתה רוצה ללכת עוד צעד, יש לי בוטקאמפ של ארבעה שבועות שבו אני מלווה אותך אישית לבנות מערכת שלמה של עוזרי AI. הקישור למטה.

תודה שהיית פה. עכשיו לך תבנה.
